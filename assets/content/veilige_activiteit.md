Scouting veilig houden is een blijvende uitdaging. Het belangrijkste aspect daarbij? Gezond verstand, zowel voor als tijdens
activiteiten. Daarin sta je niet alleen: door met je medeleiding, leden en ouders te praten, kom je al ver bij het inschatten van
risico’s. Spreek elkaar aa n als je twijfelt over de veiligheid en sta zelf open voor feedback.  
Scouts en Gidsen Vlaanderen kent drie soorten a ctiviteiten: gewone scouts- en gidsenactiviteiten, gespecialiseerde activiteiten en niet-verzekerde activiteiten.

## Checklist voor een veilige activiteit
Je handelt als leiding op een veilige manier als je ervoor zorgt dat …

- [] iedereen zich fysiek en emotioneel veilig voelt
- [] iedereen de kans krijgt om ‘neen’ te zeggen tegen de activiteit
- [] je risicovolle activiteiten goed voorbereidt en daar met leden en leiding duidelijke afspraken over maakt
- [] de activiteit past bij het ontwikkelingsniveau van de leden (verder in dit boekje vind je wat wel en niet kan per tak)
- [] er altijd iemand van de leiding bereikbaar en aanspreekbaar is

## Scouts- en gidsenactiviteiten
Deze activiteit kadert binnen de pedagogische methode of de visie van Scouts en Gidsen Vlaanderen zoals beschreven in ‘Kijk op Scouting’ en is toegankelijk voor elke scout en gids. Ze wordt begeleid door leiding die handelt als een voorzichtig en redelijk persoon. Alle gewone scouts- en gidsenactiviteiten vallen hieronder (bijvoorbeeld bos- en pleinspelen, zwemmen of fietstochten).

Ben je van plan op met je groep een grotere activiteit op te zetten? Gebruik dan de checklist evenementen. [scoutsengidsenvlaanderen.be/evenementenverzekering](https://www.scoutsengidsenvlaanderen.be/evenementenverzekering)

## Gespecialiseerde activiteit
Voor een gespecialiseerde activiteit moet de begeleiding kennis van zaken hebben en daarnaar kunnen handelen. Gespecialiseerde activiteiten moeten daarom begeleid worden door een scout- of externe begeleid(st)er die deskundig gevormd is. Er mag ook enkel gekeurd materiaal gebruikt worden. Twijfel je aan de kwaliteit van het materiaal of de deskundigheid van de begeleiding? Neem dan geen risico en stop de activiteit.

Door het verhoogd risico dat aan deze activiteiten verbonden is, moeten deelnemers minstens gids of (zee)verkenner zijn.

Het Gaat om:

- speleologie
- rots- en indoorklimmen (zoals rappel en boulderen)
- touwenparcours en kabelbanen
- gevechtsporten (zoals judo en karate)
- niet-gemotoriseerde watersporten (zoals windsurfen, zeilen, rafting en canyoning)

## Niet-ondersteunde activiteiten
Activiteiten die niet passen binnen de pedagogiek van scouting, worden niet ondersteund door Scouts en Gidsen Vlaanderen; van leiding verwachten we dat ze zich als een voorzichtig en redelijk persoon bewust zijn van hun aansprakelijkheid en deze activiteiten niet aanbieden met leden. Voorbeelden van zo’n activiteiten zijn:

- realistische angstaanjagende spelen
- extreme sporten (zoals water- of jetski, quad, duiken met zuurstofflessen,... )
- schietspelen (zoals paintball en airsoft) en schietsporten

## Niet-verzekerde activiteiten
Niet-verzekerde activiteiten zijn activiteiten die door hun verhoogd risico op letsel niet opgenomen zijn in de ledenpolis. Ze zijn dan ook niet verzekerd.

We sluiten volgende activiteiten uit:

- luchtsporten (zoals deltavliegen, paragliden en parachutespringen), benjispringen, parasailing
- gemotoriseerde activiteiten op de openbare weg
- officiële competitiewedstrijden (zoals wielerwedstrijden)

Activiteiten die wettelijk verboden zijn, zijn per definitie nooit verzekerbaar.
